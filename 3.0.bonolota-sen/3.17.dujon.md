# দুজন

'আমাকে খোঁজো না তুমি বহুদিন—কতদিন আমিও তোমাকে  
খুঁজি নাকো;—এক নক্ষত্রের নিচে তবু—একই আলো পৃথিবীর পারে  
আমরা দুজনে আছি; পৃথিবীর পুরনো পথের রেখা হয়ে যায় ক্ষয়,  
প্রেম ধীরে মুছে যায়, নক্ষত্রেরও একদিন মরে যেতে হয়,  
হয় নাকি?—বলে সে তাকাল তার সঙ্গিনীর দিকে;  
আজ এই মাঠ সূর্য সহমর্মী অঘ্রাণ কার্তিকে  
প্রাণ ভরে গেছে।  
দুজনে আজকে তারা চিরস্থায়ী পৃথিবী ও আকাশের পাশে  
এবার প্রথম এল মনে হয়- যেন কিছু চেয়ে কিছু একান্ত বিশ্বাসে।

