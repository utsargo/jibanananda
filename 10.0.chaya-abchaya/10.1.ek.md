# ১

চারিদিকে রিট্রেঞ্চমেন্ট‌‌—বিজিনেট—ডিপ্রেশন  
আমি বেকার  
অনেক বছর ধ'রে কোনও কাজ নেই  
কোথাও কাজ পাবার আশা নেই  
একটা পয়সা খুঁজে বার করবার জন্য  
আমার সমস্ত শক্তির প্রয়োজন হয়ে পড়েছে  
পৃথিবী যেন বলছে : তোমার এই শক্তি : বরং তা  
কবিতা লিখুক গিয়ে  
আমি বলি : আমিও কবিতা লিখতেই চাই  
কিন্তু পেটে কিছু পাব না কি  
যার জোরে আশাপ্রদ কবিতা লিখতে পারা যায়  
পৃথিবীর জয়গান ক'রে  
কিন্তু তার বদলে পেটে কিছু পেতে চাই  
পেটে কিছু পেতে চাই

